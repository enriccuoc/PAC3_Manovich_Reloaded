# PAC3_Manovich_Reloaded
## REPTE-ACTIVITAT 3. Visionant el futur amb les ulleres de Manovich: redescobrint la hibridació

Autor: Enric Comes

Data: 19/12/2022

## Plantejament:

En aquesta activitat es parla del concepte d’hibridació del programari de Lev Manovich, però en el cas de que l’autor hagués d’escriure de nou els exemples que va utilitzar en el seu llibre (Software Takes Command). Dos nous exemples adaptats a temps més contemporanis podrien ser, per una banda, la visita virtual de la Sagrada Família i, per altra banda, el videojoc Metal Gear Solid. A continuació, explicaré els dos casos en profunditat.

## Redescobrin la hibridació: Cas 1

<img src="https://img.freepik.com/foto-gratis/vista-sagrada-familia_1398-3881.jpg?w=740&t=st=1671453623~exp=1671454223~hmac=907dd691c9cef5123f38b4d640c6409068396e9b13e957c21dd73ce42e904760" alt="Fotografia Sagrada Familia" width="200px">

<i>Imatge de bearfotos [Freepeak](https://www.freepik.es/foto-gratis/vista-sagrada-familia_1473923.htm#query=familia%20sagrada&position=0&from_view=keyword)</i>

La pàgina web de la basílica de la Sagrada Família té un subapartat, en el que podem fer una visita virtual en diferents parts dels punts més destacats d’aquest famós monument. Aquesta funcionalitat web porta operativa des de l’any 2020, és gratuïta i permet realitzar la visita navegant per un menú, situat a la part superior, per a moure’s per casi tots els punts més importants.

Va ser creada per la junta constructora encarregada de la construcció de l’obra de Gaudí, motivada per les circumstancies que va desencadenar la COVID i que moltes persones no podien visitar-la. La idea no pretén reemplaçar una visita real, sinó més bé promoure l’obra mestra del barceloní per a futures visites, amb una modalitat alternativa i accessible per a tothom. 

No es tracta d’un àlbum de fotografies allotjades en una pàgina web, els usuaris poden veure que es tracta realment d’imatges capturades en 360 graus, de manera que, en la seva versió d’escriptori, amb el ratolí o amb les icones de desplaçament, es pot desplaçar la seva visualització com si fossin els nostres ulls, en qualsevol direcció (verticalment i horitzontalment), veient que la imatge sempre té un efecte d’ull de peix per a recrear la sensació de profunditat i d’estar-hi presents. 

<img src="https://www.barcelona.cat/barcelonacultura/sites/default/files/styles/_recomanem__detall/public/interior-sagrada-familia.jpg?itok=SWUbP_Bi">

<i>Imatge de [barcelona.cat](https://www.barcelona.cat/barcelonacultura/es/recomanem/visita-virtual-sagrada-familia-es) amb llicència CC BY-NC-ND 3.0</i>

Amb la rodeta del ratolí, podem augmentar o disminuir l’enfocament, de manera que aprofitem la captació d’aquestes imatges d’altíssima resolució i, gràcies a aquestes, podem gaudir de l’observació de tots els detalls que l’arquitecte va idear originalment.

A tot això, hi ha elements secundaris, com el d’aprofitar les funcionalitats automatitzades, que sense cap interacció, se’ns activa un moviment automàtic de desplaçament lateral lent, que permet gaudir l’experiència sense necessitat d’estar constantment interactuant amb el ratolí, de manera més passiva. 

També al principi ens pregunta la pàgina web si volem activar el so, li podem respondre que si o que no, o fer-ho posteriorment amb la icona de l’altaveu, que si el cliquem, s’executarà una peça musical, que farà de so ambiental i ens permet gaudir en tranquil·litat i sense distraccions d’aquesta visita virtual. Per últim, si volem més immersió, podem activar el mode de pantalla completa.

No ens oblidem de que gràcies al format web, és un element interactiu multidispositiu. Podem visualitzar  el mateix contingut en format telèfon mòbil i tablet, on veurem que se’ns adapten les proporcions de la imatge i les icones per a recrear la mateixa experiència. 

<img src="https://m.media-amazon.com/images/I/41va9QMt-1L._AC_.jpg">

<i>Un model de Cardboard que es pot comprar online</i>

Però la gran estrella és utilitzar un visor de realitat virtual, com les pròpies ulleres Google Cardboard o qualsevol Cardboard versió 2. Si activem la icona de les ulleres, ens preguntarà en quina versió utilitzarem i haurem de comprovar si tenim el telèfon configurat per aquesta funció. A part de que la sensació virtual és absoluta, podem de manera natural girar la vista i que se’ns desplaci la visualització.

Com es pot comprovar, aquesta funcionalitat és realment una hibridació d’entre imatges d’alta resolució, peces musicals, menús i moviments interactius i compatibilitat multimèdia, de manera que permet mesclar-les per a recrear una visita virtual.

## Redescobrin la hibridació: Cas 2

<img src="https://as01.epimg.net/meristation/imagenes/2018/09/03/reportajes/1535993147_565241_1535993378_noticia_normal.jpg" width="500px">

<i>Imatge ilustrativa del videojoc Metal Gear Solid, captura de [as.com](https://as.com/meristation/2018/09/03/reportajes/1535993147_565241.html)</i>

L’any 1998 ja existien videojocs d’acció en tres dimensions, però Metal Gear Solid va ser revolucionari per ser precisament un producte híbrid d’altres elements. Per a situar-nos, ets un espia en el que has de superar desafiaments sense ser vist, per a desactivar el Metal Gear, un tanc bípede que pot llançar projectils nuclears. 

El videojoc utilitza entorns poligonals en tres dimensions per a recrear tant els personatges com el seu entorn i elements, permeten utilitzar el control del personatge tant en primera persona (per a observar o apuntar) com en tercera persona (la major part del joc).

<img src="https://i.blogs.es/f45eaa/screenshot_2186/1366_2000.jpeg" width="500px">

<i>Captura del joc mostrant una escena renderitzada amb el motor del joc, de [vidaextra.com](https://www.vidaextra.com/analisis/metal-gear-solid-videojuego-culto-cuya-excelencia-traspasa-pantallas)</i>

Quan s’arriba a un punt concret (dels molts que té), el joc utilitza escenes cinematogràfiques generades amb el motor gràfic propi del videojoc, canviant entre diversos plans, posicions, desplaçaments, zooms, utilitzant efectes especials i demès elements, més propi d’un producte de la indústria del cinema que no pas d’un videojoc de l’època.

A vegades les escenes eren reals, gravades analògicament i reproduïdes en digitalment, utilitzades per a donar més riquesa a les explicacions que es donaven en aquell moment o del guió, amb moltes referències cinematogràfiques, com ara Rambo o 1997: Rescat a Nova York. 

<img src="https://www.nme.com/wp-content/uploads/2021/08/Metal-Gear-Solid@2000x1270-696x442.jpg" width="500px">

<i>Captura del joc mostrant la jugabilitat en amagar-te dels enemics, captura de [nme.com](https://www.nme.com/news/gaming-news/metal-gear-solid-and-sequel-get-support-for-modern-controllers-on-gog-3032982)</i>

En referència al so, el videojoc era famós també per la seva banda sonora, amb música sintètica per a crear ambient i amb música escènica més cinemàtica, amb cors i orquestres. El seu doblatge era destacable, tant en anglès com per l’espanyol. No és el primer joc en fer-ho, però sí és dels primers que tenen una gran qualitat interpretativa de les seves veus, donant un resultat mai vist en un videojoc, per aquest motiu és molt recordat.

Un altre factor molt important i inaudit va ser la seva capacitat de transmetre emocions que trencaven la quarta paret, el que es considera com l’element que separa els personatges de l’espectador. Per exemple, amb escenes escrites amb molt de talent, o amb la interacció del sistema de vibració que permetia donar el comandament DualShock, tant quan et feien mal, com en certs moments, com fer veure que un enemic el movia amb la ment al tu deixar el comandament a terra, o simular descàrregues elèctriques si te’l col·locaves a sobre el teu cos. 

L’estoig físic del joc també tenia el seu protagonisme, sobretot com una mesura en contra del consum pirata en els videojocs. En el joc et comuniques amb altres personatges mitjançant un còdec, en el que marcaves uns punts per a sintonitzar i parlar amb ells. Un d’aquests codis no te’l facilitava el videojoc, perquè t’obligava a consultar-lo a la part del darrere de l’estoig físic, on típicament es posen les captures de pantalla del videojoc. Entre les imatges, estava una captura del còdec amb el codi de l’emissora que havies d’utilitzar per a continuar el joc.

<img src="https://i.blogs.es/7bf77f/screenshot_2170/1366_2000.jpeg" width="500px">

<i>Captura del joc amb el Metal Gear i el personatge principal que es controla, de [vidaextra.com](https://www.vidaextra.com/analisis/metal-gear-solid-videojuego-culto-cuya-excelencia-traspasa-pantallas)</i>

En conclusió, Metal Gear Solid és un bon exemple de com amb la hibridació de diferents tipus de continguts (entorns 3D, música, veu, disc, cinemàtiques, interacció, comandament, etc.) dona peu a un producte interactiu únic a dins d’un videojoc.

## Webgrafia

* *Elementos de la creatividad multimedia: apropiación, remediación, hibridación* [en línia] [consulta: 18 de gener de 2022]. Disponible a: [https://mosaic.uoc.edu/2018/01/18/elementos-de-la-creatividad-multimedia-apropiacion-remediacion-hibridacion/](https://mosaic.uoc.edu/2018/01/18/elementos-de-la-creatividad-multimedia-apropiacion-remediacion-hibridacion/)
* *Institut de Cultura* [en línia] [consulta:18 de gener de 2022]. Disponible a: [https://www.barcelona.cat/barcelonacultura/es/recomanem/visita-virtual-sagrada-familia-es](https://www.barcelona.cat/barcelonacultura/es/recomanem/visita-virtual-sagrada-familia-es)
* *Visita Virtual de la basílica de la Sagrada Família* [en línia] [consulta: 18 de gener de 2022]. Disponible a: [https://sagradafamilia.org/es/visita-virtual/](https://sagradafamilia.org/es/visita-virtual/)
* *Vídeo del canal ROME REPORTS a YouTube*[en línia][consulta: 18 de gener de 2022]. Disponible a: [https://www.youtube.com/watch?v=1cJ2hj6DXRE](https://www.youtube.com/watch?v=1cJ2hj6DXRE)
* *La cuarta pared*[en línia][consulta: 18 de gener de 2022]. Disponible a: [https://es.wikipedia.org/wiki/Cuarta_pared](https://es.wikipedia.org/wiki/Cuarta_pared)
* *Metal Gear Solid: el mayor hito de la experiencia de acción y espionaje definitiva es cómo su excelencia traspasa la pantalla*[en línia][consulta:19 de gener de 2022]. Disponible a: [https://www.vidaextra.com/analisis/metal-gear-solid-videojuego-culto-cuya-excelencia-traspasa-pantallas](https://www.vidaextra.com/analisis/metal-gear-solid-videojuego-culto-cuya-excelencia-traspasa-pantallas)
* *Metal Gear Solid (Wikipedia)*[en línia][consulta: 19 de gener de 2022]. Disponible a: [https://es.wikipedia.org/wiki/Metal_Gear_Solid](https://es.wikipedia.org/wiki/Metal_Gear_Solid)
